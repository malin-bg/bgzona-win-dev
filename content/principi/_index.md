+++
title = "Принципи"
+++

# Принципи (bgzona.win)

## Принцип 1: България е НЕУТРАЛНА, НЕЗАВИСИМА и СУВЕРЕННА държава
България е НЕУТРАЛНА, НЕЗАВИСИМА и СУВЕРЕННА държава. Външната и вътрешната политика се водят БЕЗ външна намеса - нито "приятелска", нито "съюзническа".  
Независимата държава има равноправна, равностойна и реципрочна външна политика с всички държави, които искат същото. Тези, които не искат взаимност - само реципрочни отношения, гарантиращи САМО мир, и нищо повече.

## Принцип 2: Чуждата намеса в българската политика е недопустима
Чуждата намеса в избори, институции, медии и партии е недопустима.  
Забрана и/или осветяване и огласяване на чуждото финансиране на НПО-та, медии и партии - да се знае кой на кого служи.  
Забрана на офшорки и фирми с неясен произход на капитала и собственици - който иска да работи в България, да е регистриран в България с ясен капитал и собственост.

## Принцип 3: Стратегическите решения - само след референдум (и само от тези, които живеят тук)
Стратегически решения (суверенитет, територия, валута, международни ангажименти, граници, Конституция) - само след референдум.  
За важни решения с дълготраен ефект (членство в съюзи, смяна на валута, отваряне на граници, "зелени сделки", промяна на Конституцията и др.) трябва да питат само и единствено постоянно живеещите в България, които реално и дългосрочно търпят последствията.  
Правило: минимум 3 години постоянно живеене в България преди избори/референдум. При заварено положение - приоритетно бързи референдуми по ключовите въпроси. Решенията от референдум са задължителни за изпълнение.

## Принцип 4: България е дом на българите, живеещи тук (приоритетът е към тях)
България е дом на българите, живеещи тук - не на "граждани на света" без принос и уважение към правилата.  
Държавата се грижи приоритетно за своите граждани - ДАНЪКОПЛАТЦИ, живеещи постоянно в България (които плащат и заплатите на управляващите).  
Няма как постоянно живеещите тук да се съобразяваме с хора, напуснали България, да ни казват как да живеем през избори/референдуми, след като не търпят последствията.

## Принцип 5: Върховенство на българската Конституция и закони
Българските закони и Конституцията са над наднационални диктовки. Суверенна държава не приема чуждо и "съюзническо" законодателство над своето.

## Принцип 6: Отношенията с ЕС - връщане на суверенитета или референдум
Предоговаряне на договора с ЕС така, че суверенитетът на България да се върне напълно. Ако това е невъзможно - референдум и излизане.

## Принцип 7: Данъците са пари на данъкоплатеца - разходите се оправдават
Данъците са пари на данъкоплатеца - разходите се оправдават, не се "усвояват".  
Отчетност, прозрачност и санкции за злоупотреби. Край на хранилките.

## Принцип 8: Държавата служи на гражданите, не на партиите
Държавата служи на гражданите, не гражданите на държавата и партиите. Политиците и администрацията са служители на данъкоплатеца, не феодали.

## Принцип 9: Равен закон за всички - без "наши" и "ваши"
Правилата важат еднакво за всички - без "наши", "ваши" и недосегаеми. Избирателното правосъдие е антидържава.

## Принцип 10: Администрацията - минимална, смислена, контролирана
Намаляване на администрацията до минимума, който е нужен, и край на абсурдните регулации без смисъл.  
Държавни/общински длъжности (администрация, контрол, силови структури) - само при обоснована необходимост за всяко назначение, с ясни критерии, длъжностна характеристика и измерим резултат.

## Принцип 11: Свободно слово и честен дебат - без цензура и пропагандни монополи
Свободното слово и честният дебат са задължителни - цензурата е слабост.  
Обществото има право да знае кой финансира медии, НПО и политически говорители, за да се вижда кои интереси защитават.

## Принцип 12: Национална сигурност - пазени граници, работещи институции
Националната сигурност е собствена отговорност - армия, граници и институции работят. Разграден двор няма бъдеще.

## Принцип 13: Образование, дисциплина и професия
Ред, дисциплина и възпитание в училище. Забрана на лични смарт устройства, връщане на униформи с емблеми, и реални мерки срещу рецидивисти в престъпността, включително път към професия и труд.

## Принцип 14: Просперитет за хората тук - защита на местния бизнес и ясна собственост
Защита на местния бизнес, направен от местни хора, с преференции и (ако трябва) мита.  
Край на офшорките и фирмите с неясен капитал/собственици. Ясна собственост, ясна отговорност, край на колониалните схеми.
Край на концесиите и договорите, които източват националния ресурс - всичко се преразглежда публично, с ясни условия и реална полза за България, а неизгодните се прекратяват.

## Принцип 15: Няма нови такси без нова услуга и измерим резултат
Нови такси и разходи за хората - само срещу реално нова услуга, по-добро качество и доказан ефект.  
Платена зона за паркиране - само за НОВОСЪЗДАДЕНИ паркоместа. Старите свободни места си остават свободни.

## Принцип 16: Закони и наредби - само с обосновка и отчет за ефекта
Всяка промяна в закон/наредба трябва да има обосновка, цели, очаквани последствия и отчет "преди/след" дали е постигнат ефектът.  
Без промени "на тъмно" и без ежегодни хаотични изменения без резултат.

## Принцип 17: Българските пари - първо за българските хора, после за чужди приоритети
Парите на България служат на българските данъкоплатци, не на външни приоритети и чужди каузи.  
Кой колко дава, за какво, и каква е ползата за България - да е ясно и публично.

## Принцип 18: НЗОК е за държавни и общински лечебни заведения
НЗОК трябва да плаща само на държавни и общински лечебни заведения, които не са търговски дружества, а лечебни заведения.  
Частните болници - по застраховки и пазар, да се оправят сами.

## Принцип 19: Личният риск и личният избор е лична отговорност
Личният избор е лична отговорност. Който търси екстремния риск, да не прехвърля цената върху другите.  
Екстремни хобита и рисков туризъм - със задължителни застраховки и покритие на спасителни разходи.
Напуска България (без туризъм)- оправя се в новата си родина по тяхното законодателство **сам** без данъкоплатците в България да плащат за всякаква помощ.

## Принцип 20: Кучетата имат собственици - собственикът носи отговорност
На обществени места кучетата са на къс повод, а при риск - и с намордник. Стопанинът носи пълната отговорност за щети, инциденти и нечистене, с реални санкции.  
Контролът и разходите по него се финансират от данъците и таксите за домашните любимци - обществото не е длъжно да плаща за чужда безотговорност.

