---
title: "Възпитание и образование- ред, отговорност на родителите и защита на учителите"
date: 2026-02-19
draft: false
summary: "Възпитанието е работа на родителите. Училището е за обучение, ред и правила. Без дисциплина, отговорност и защита на учителите системата се разпада."
description: "Предложения: забрана на лични смарт устройства в училище, ограничение на социалните мрежи за деца, училищни униформи, работещи дисциплинарни мерки (ТВУ) и 3 години строителни войски за рецидивисти, ясна отговорност на родители и реална защита на учителите."
tags:
  - образование
  - възпитание
  - дисциплина
  - училище
  - деца
  - отговорност
---

# Възпитание и образование - ред, отговорност и защита на учителите

След **36 години "демократична" деградация** стигнахме до точка, в която редът, моралът, честта и достойнството се подиграват в класната стая.  
И ако не се върне редът, **учителите ще напуснат** - и тогава "бъдещето на България" родителите ще си го обучавате сами.

---

## 1) Смарт устройствата и социалните мрежи - рязане на шума
За да се върне фокусът в училище:
- **забрана на лични смарт устройства в училище** (телефонът не е учебник)
- **ограничение на социалните мрежи поне до 16 години** (за да не се превърне детството в зависимост и агресия)

Това не е "репресия", а санитарен режим за психиката на децата.

---

## 2) Униформи и идентичност - еднакви правила, ясно "кой къде е"
Трябва да се върнат:
- **училищните униформи**
- **емблеми на всяко училище**

Униформата не решава всичко, но дава рамка - ред, принадлежност и уважение към институцията, приравнява статуса "богатство" между бедни и богати деца.

---

## 3) Дисциплина за рецидивисти- не "говорене", а механизъм
Има деца, за които "разговори" не работят, защото вече са **рецидивисти** в насилие и престъпност. Там трябва да има отделен механизъм, за тежки престъпления- наказания като за възрастни, и задължително наказание и за родителите, все едно те са го извършили!

Затова настоявам за:
- **задължителни дисциплинарни структури** (ТВУ или еквивалент с реален режим, контрол и поправителна цел)

### ТВУ + 3 години строителни войски- шанс за правия път и реална полза за обществото
За рецидивисти, които системно кривят от правия път, трябва да има работещ механизъм, не празни приказки.

След завършване на ТВУ трябва да се осигури **3 години строителни войски**, с:
- **дисциплина и режим**
- **обучение в занаят** и реални умения
- **структуриран труд**, за да няма време и среда за престъпления
- **реална полза за обществото**, вместо вечен паразитизъм
- **поука за останалите деца**, до къде могат да стигнат, ако кривнат от пътя.

Това е шанс да влязат в правия път, но е и **ясен пример** какво следва, ако някой системно нарушава правилата. Редът не е пожелателен - редът е последствие.

---

## 4) Кой възпитава- родителите, не учителите
**Възпитанието е основна роля на родителите.**  
Учителите **учат**. Училището не е детска градина за вечни деца и не е "депо", където родителят да остави проблема си.

Да, добрите учители и възпитават- но това е бонус от личността им, не е основната им функция.

И да- ценностната рамка трябва да е **консервативна семейна**, а не "неолиберални извращения", които **рушат** авторитет, семейство, морал и идентичност.

---

## 5) Отговорност и наказания- без празни приказки
При тежки престъпления от непълнолетни трябва:
- да има **реални последствия**, не театър
- да има и **отговорност на родителите**, защото детето е тяхна отговорност

Тук трябва да има механизми като:
- финансова и дори наказателна отговорност на родителя 
- пробация, общественополезен труд, контрол и задължителни програми
- при доказано системно неглижиране - по-тежки санкции

Принципът е прост: **родителят не може да е "само права", а "без задължения".**

---

## 6) Защита на учителите  иначе системата се разпада
Учителите не са мазохисти, звероокротители и детегледачки. Те са професионалисти, които:
- имат семейства
- имат здраве
- имат право на безопасност и спокойствие

Ако условията са унизителни и опасни, те просто ще напуснат.  
**Като напуснат - никой няма да може да ги спре.** И едва ли ще се върнат.

---

## Финал
Животът е дар и трябва да го пазим.  
Решението минава през **ред**, **отговорност**, **защита на учителите** и **работещи дисциплинарни механизми**.  
Не през оправдания и прехвърляне на вината към училището.