---
title: "Пушенето в частни заведения- правилата да са на стопанина"
date: 2026-02-19
draft: false
summary: "Аз съм непушач, но държавната намеса в правилата на частни заведения е абсурдна. Решението е просто: ясна табела на входа и свободен избор."
description: "Пушенето трябва да е забранено в държавни и общински сгради, но в частни места за развлечения правилата да се определят от собственика. Ясни табели 'Тук се пуши' или 'Тук не се пуши' и свободен избор на клиента."
tags:
  - здравеопазване
  - свобода
  - регулации
  - заведения
  - пушене
---

# Пушенето в частни развлекателни заведения и ресторанти- правилата да са на стопанина

Аз съм **непушач** и винаги съм бил такъв. Но това, което се прави с вмешателството в правилата на **частни** места за развлечения, е абсурдно и се превръща в още една хранилка за чиновници.

Ако държавата забранява пушенето в **частни заведения**, където само собственикът трябва да създава правилата за своето място, по-добре да вземат да забранят цигарите и за продажба.  
Пушенето или е законно, или е незаконно - няма "малко законно".

## Къде забраната е логична
В държавни и общински места (училища, болници, административни сгради) пушенето **естествено трябва да е забранено**. Там хората са по задължение и не избират "условията".

## Къде забраната е абсурдна
В места за развлечения е абсурдно друг да създава правила, освен **стопанина на обекта**.  
Хората не влизат по задължение, а за да им е приятно. Който не харесва правилата - **не е длъжен да влиза** и е свободен да си намери друго място.

## Решението е просто
На входа- голям и ясен надпис:

- **"Тук се пуши"**
или
- **"Тук не се пуши"**

И всеки сам решава дали да влезе и да се съобрази с правилата на собственика, или да отиде другаде.

Бонусът е очевиден: така отпада и голяма част от безсмислените проверки, които са предпоставка за корупция и излишна чиновническа работа за сметка на данъкоплатците.